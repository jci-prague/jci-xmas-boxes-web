---
title: "O projektu"
date: 2019-11-06T09:19:23+01:00
draft: false
---

## O projektu

Cílem projektu **Vánoční krabice** je podpořit děti ze sociálně slabších rodin napříč Českou republikou (Praha a Středočeský kraj, Jihočeský kraj a Plzeňský kraj). A současně také zjednodušit proces obdarování, tak aby dárci vybírali dárky pro konkrétní děti určitého věku a pohlaví a děti následně nalezly pod stromečkem to, co si opravdu přejí.

**Vánoční krabice** poputují jednak k dětem v pěstounské péči, dětem svěřeným do péče svých prarodičů, starších sourozenců, tet a strýců nebo třeba sousedky. Mnozí z těchto pěstounů se na péči nemohli odborně připravit a vzděláním prochází až v průběhu péče. Mnohdy také řeší složité příbuzenské vztahy, a navíc jako rodinní příslušníci nemají automaticky nárok na odměnu, kterou od státu dostávají nepříbuzenští pěstouni. Současně jsme se v letošním roce rozhodli podpořit i děti žijící v Dětském domově, kde je v letošním roce potřeba naší pomoci větší než dříve. Krabice tedy poputují k dětem v těžké sociální situaci. Darováním Vánoční krabice dětem poskytujeme příležitost prožít Vánoce, které si opravdu zaslouží.

Pro 8. ročník Vánočních krabic děti vybrala organizace **Temperi o.p.s.; Rodinné Centrum Letná; DOMUS, Centrum pro rodinu, z.s.; Společnost pro ranou péči, z.s. a Dětský domov Přestavlky**. Tyto instituce děti a pěstounské rodiny celoročně podporují, vzdělávají, zajišťují pro ně terapeutickou a další odbornou pomoc. Se všemi dětmi jsou v pravidelném kontaktu, a tak se dárky dostanou tam, kde udělají dětem opravdu radost.

