---
title: "Jak na to?"
date: 2019-11-08T12:16:23+01:00
draft: false
---

## Jak na to?

 * **Obstarej si prázdnou krabici od bot**
 * **Vyber si dítě** pomocí formuláře níže ... po výběru už musíš opravdu krabici udělat!
 *  **Naplň krabici dárky**, podle vlastního uvážení, doporučujeme od všeho trochu, aby byl dárek vyvážený, např. hračka, oblečení, knířka, nekazící se sladkost, pro starší holky sponka či gumička do vlasů, náramek, šampon, , starší kluci ocení třeba sprchový gel, časopis, psací potřeby, karty, atd. Ale samozřejmě je na Tobě, jaký obsah zvolíš.
 *  VĚCI NEMUSÍ BÝT NOVÉ, JE V POŘÁDKU, ŽE BUDOU POUŽITÉ. PROSÍME ALE, ABY BYLY PĚKNÉ A ZACHOVALÉ
 *  Krabici **zabal do papíru a napiš na ni jméno a věk vybraného dítěte**. Pokud si nevybereš žádné dítě ze seznamu, můžeš prostě vyrobit krabici bezejmennou, kterou pak opatříš pouze pohlavím a věkem, pro který je určena, např. **holčička, 4 roky**. Tyto krabice budou předány dětem odpovídajícího věku.

## Jak a jaké dítě si vybrat?

Děláte-li krabici se svými dětmi, je ideální připravit krabici pro dítě stejného věku a pohlaví. Víte tak nejlépe, co děti rády, co se jim líbí.

Děláte-li krabici ve třídě, je ideální opět stejný věk, nebo věk mladších sourozenců. 

Děláte-li krabici jako dospělí sami, vyberte si, co Vám bude nejvíce vyhovovat. 

Vyberte si dítě pomocí formuláře [Vyber si dítě](/vyber-si-dite/), kde si vyberete a potvrdíte krabici ke konkrétnímu dítěti. Je to důležité pro to, aby si některé dítě nevybralo více dárců, zatímco jiné nedostane krabici žádnou. Ve výběru jsou sourozenci, kteří žijí pohromadě, uváděni vždy společně. Je to z toho důvodu, aby krabice pro sourozence dělal jeden člověk, případně domluvená skupina a krabice byly na stejné úrovni. Moc prosíme, dobře si to rozmyslete, než krabici potvrdáte. Pak už musíte krabici opravdu udělat!

## Do kdy krabici připravit?

Krabici můžete odevzdat do pátku **13. 12. 2019**.

## Kam krabice přinést?

### Rodinné centrum Letná - hlavní sběrné místo

Janovského 24, Praha 7 (tram 1, 8, 12, 25, 26, 17, 14 Strossmayerovo nám.; tram 17 Veletržní palác; metro C Vltavská) 

Otevřeno: út – pá 9 – 12 hod. (po domluvě možno i v jiné časy) 

Kontaktní osoba: Jitka Kováříková, +420 737 713 544, jytuska@centrum.cz 

### Barevný svět dětí, z.s.

Pod Nuselskými schody 1721/3, Praha 2 

Otevřeno: Po-Pá 9 - 17 hod. (volat předem) 

Kontaktní osoba: Zuzana Cesneková, +420 731 850 775, cesnekova@barevnysvetdeti.cz
