---
title: "Příběh"
date: 2018-11-24T16:10:17+01:00
draft: false
---

Krabice poputují dětem v pěstounské péči, dětem svěřeným do péče svých prarodičů, starších sourozenců, tet a strýců nebo třeba sousedky. Mnozí z těchto pěstounů se na péči nemohli odborně připravit a vzděláním prochází až v průběhu péče. Mnohdy také řeší složité příbuzenské vztahy a navíc jako rodinní příslušníci nemají automaticky nárok na odměnu, kterou od státu dostávají nepříbuzenští pěstouni. Krabice tedy poputují do rodin v těžké sociální situaci. 

Rodiny vybraly organizace Barevný svět dětí, z.s. a Oddělení sociálně-právní ochrany dětí - OSPOD Úřadu městské části Prahy 7. Tyto instituce pěstounské rodiny podporují, vzdělávají, zajišťují pro ně terapeutickou a další odbornou pomoc. Se všemi rodinami jsou v pravidelném kontaktu, a tak se krabice dostanou tam, kde udělají dětem opravdu radost.

